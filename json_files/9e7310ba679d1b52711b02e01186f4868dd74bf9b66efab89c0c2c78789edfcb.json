{"author": "pero", "title": "neredi na kosovu", "category": "politika", "text": "Trideset NATO-vih vojnika i 52 prosvjednika ozlije\u0111ena su u sukobima u ponedjeljak. Europska unija i Sjevernoatlantski savez pozvali su na deeskalaciju nasilja.\r\n\r\nNemiri na Kosovu izbili su kada su albanski gradona\u010delnici u\u0161li u op\u0107ine na sjevernom, ve\u0107inski srpskom dijelu dr\u017eave, \u0161to su u petak kritizirali SAD i zapadni saveznici. Srbi su bojkotirali te izbore odr\u017eane u travnju.\r\n\r\n\"Kao odgovor na nedavne nemire i ozlje\u0111ivanje 30 \u010dlanova KFOR-a, NATO je naredio slanje Operativnih rezervnih snaga (ORF) na zapadni Balkan\", priop\u0107io je vojni savez.\r\n\r\nNeredi na Kosovu\r\nIspred op\u0107inske zgrade na Kosovu okupili se Srbi nasuprot vojnicima iz SAD-a, Italije, Poljske: Dodik osudio napad na \"goloruki narod\"\r\nU me\u0111uvremenu, srpski prosvjednici su u utorak u mjestu Leposavi\u0107u razbili dva automobila albanskih novinara. Maskirani mu\u0161karci pristupili su automobilu albanskih registarskih oznaka, s oznakom \"A2, podru\u017enica CNN-a\", te mu razbili vjetrobransko staklo, prenio je Reutersov svjedok.\r\n\r\nRazbijeno je jo\u0161 jedno vozilo druge medijske ku\u0107e. Nitko nije ozlije\u0111en u ta dva incidenta. Srpski predsjednik Aleksandar Vu\u010di\u0107 u utorak je od veleposlanika zapadnih zemalja zatra\u017eio da urazume kosovskog premijera Albina Kurtija, kojeg smatra odgovornim za najnovije incidente, priop\u0107io je njegov ured.\r\n\r\nVu\u010di\u0107 je s veleposlanicima tzv. kvinte - SAD-a, Britanije, Njema\u010dke, Italije i Francuske istaknuo \"veliko nezadovoljstvo i sna\u017enu zabrinutost\" navode\u0107i kako jedan dio me\u0111unarodne zajednice nastavlja tolerirati \"jednostrane poteze Pri\u0161tine, koji dovode do nasilja nad srpskom zajednicom\".\r\n\r\nMario Bano\u017ei\u0107, ministar obrane\r\n\u0160to je s hrvatskim vojnicima na Kosovu? Bano\u017ei\u0107 otkrio ima li me\u0111u ozlije\u0111enima u KFOR-u i Hrvata\r\nUstrajao je da \"Albin Kurti mora povu\u0107i\" posebne policijske postrojbe \"jer Srbi nikada ne\u0107e prihvatiti njegovu okupaciju\". Vu\u010di\u0107 se tako\u0111er sastao i s veleposlanicima Kine i Rusije u Beogradu. Prema priop\u0107enju iz Vu\u010di\u0107eva ureda, Kina je istaknula zabrinutost zbog incidenta i podupire napore Srbije \"u o\u010duvanju teritorijalnog integriteta i suvereniteta i protivi se jednostranim akcijama Pri\u0161tine\".\r\n\r\nPoslije sastanka s veleposlanikom Rusije, priop\u0107eno je da Moskva ima \"najozbiljniji pristup\" u pra\u0107enju razvoja situacije i dr\u017ei da \"razvoj doga\u0111aja mo\u017ee izazvati ozbiljnu krizu, \u010dak eksploziju u cijeloj regiji\".\r\n\r\nJo\u0161 br\u017ee do svakodnevnih vijesti prilago\u0111enih tebi. PREUZMI\r\nDNEVNIK.hr aplikaciju", "image": "post_images/kosovo_fwq9qRM.jpg", "created_date": "2023-05-31T09:42:39.141Z", "slug": "9e7310ba679d1b52711b02e01186f4868dd74bf9b66efab89c0c2c78789edfcb", "category_slug": "e2142652429ca8096ed143d13fc7f9ede8f5b7f3dbd05f2d43228b9099cfe58d"}