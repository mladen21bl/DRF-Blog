{"author": "pero", "title": "Rat u Ukrajini: jo\u0161 oru\u017eja, a kad \u0107e pregovori?", "category": "politika", "text": "\u201eSigurno \u0107emo ostati pri svojoj vanjskopoliti\u010dkoj liniji da nema ishitrenih solisti\u010dkih poteza\u201c, rekao je zastupnik socijaldemokrata u Bundestagu Michael M\u00fcller u jutarnjem programu njema\u010dkog javnog servisa.\r\n\r\nOn je tako odgovorio na pitanje ho\u0107e li Njema\u010dka isporu\u010diti Ukrajini tenkove tipa Leopard, koje ve\u0107 dugo tra\u017ee iz Kijeva. M\u00fcller je optu\u017eio koalicijske partnere zelene i liberale zbog zahtjeva da se Ukrajina dodatno naoru\u017ea i odbijanja pregovara s Moskvom.\r\n\r\nKako je rekao, i dr\u017eave poput SAD-a i Francuske \u201eimaju usporedive oru\u017eane sustave poput Leoparda, ali ih ne isporu\u010duju\u201c. Zato, smatra on, ni Njema\u010dka ne treba tr\u010dati pred rudo.\r\n\r\nM\u00fcller, biv\u0161i dugogodi\u0161nji gradona\u010delnik Berlina, dodao je da se po svaku cijenu mora izbje\u0107i da se NATO direktno umije\u0161a u rat. \u201eAko bi NATO neposredno postao strana u ratu protiv Rusije, \u010dekala bi nas eskalacija kakvu ne \u017eelimo ni zamisliti.\"", "image": "post_images/rat.jpg", "created_date": "2023-05-31T09:57:39.084Z", "slug": "701c01dea18e99443ebe5e194dce75b013662c4ce925e4b4db9b512a6030b582", "category_slug": "e65806d15e92223010590156bffd1468b233bd287b6c58d74981089a6d4e109c"}